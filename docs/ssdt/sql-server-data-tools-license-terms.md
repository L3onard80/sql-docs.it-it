---
title: SQL Server Data Tools - Condizioni di licenza | Microsoft Docs
ms.custom: ''
ms.date: 01/19/2017
ms.prod: sql
ms.prod_service: sql-tools
ms.reviewer: ''
ms.technology: ssdt
ms.topic: conceptual
ms.assetid: 0ac5aa53-cdc3-4ced-9ab9-690be02aa951
author: stevestein
ms.author: sstein
manager: craigg
monikerRange: '>=aps-pdw-2016||=azuresqldb-current||=azure-sqldw-latest||>=sql-server-2016||=sqlallproducts-allversions||=azuresqldb-mi-current'
ms.openlocfilehash: 89e7093dfa3b749d0f6ed021a461414a10f2910e
ms.sourcegitcommit: 9c6a37175296144464ffea815f371c024fce7032
ms.translationtype: HT
ms.contentlocale: it-IT
ms.lasthandoff: 11/15/2018
ms.locfileid: "51657172"
---
# <a name="sql-server-data-tools---license-terms"></a>SQL Server Data Tools - Condizioni di licenza
[!INCLUDE[appliesto-ss-asdb-asdw-pdw-md](../includes/appliesto-ss-asdb-asdw-pdw-md.md)]
## <a name="microsoft-software-license-terms"></a>CONDIZIONI DI LICENZA PER IL SOFTWARE MICROSOFT.  
  
**MICROSOFT SQL SERVER DATA TOOLS**  
  
---  
Le presenti condizioni di licenza costituiscono il contratto tra Microsoft Corporation (o, in base al luogo di residenza del licenziatario, una delle sue consociate) e il licenziatario. Leggere le condizioni di licenza. Le condizioni si applicano al software indicato sopra, che include il supporto con cui è stato fornito (se presente). Le condizioni si applicano anche a qualsiasi  
* aggiornamento  
* integrazione  
* servizio basato su Internet e  
* servizio di supporto tecnico Microsoft  
  
per il presente software, a meno che a tali prodotti non siano associate condizioni diverse, nel qual caso, prevarranno le condizioni specifiche.  
  
**UTILIZZANDO IL SOFTWARE, IL LICENZIATARIO ACCETTA LE PRESENTI CONDIZIONI. SE IL SOFTWARE NON È STATO ANCORA INSTALLATO, È POSSIBILE SCEGLIERE DI NON ACCETTARE QUESTE CONDIZIONI, MA IN TAL CASO IL SOFTWARE NON POTRÀ ESSERE UTILIZZATO. IN ALTERNATIVA, È POSSIBILE REVOCARE L'ACCETTAZIONE IN QUALSIASI MOMENTO DISINSTALLANDO IL SOFTWARE.**  
  
---  
**Qualora il licenziatario si attenga alle presenti condizioni di licenza, disporrà dei diritti indicati di seguito.**  
**1.    DIRITTI DI INSTALLAZIONE E DI UTILIZZO.**  
  
&nbsp;&nbsp;**a.    Installazione e utilizzo.**  
  
   * Il licenziatario potrà installare e utilizzare un numero qualsiasi di copie del software nei dispositivi per progettare, sviluppare e testare i programmi.  
     
&nbsp;&nbsp;**b.    Altri Programmi Microsoft.** Il software include altre tecnologie Microsoft SQL Server, Microsoft Visual Studio 2015 Shell (Isolated) Redistributable Package, Microsoft Visual Studio 2015 Shell (Integrated) Redistributable Package, Microsoft Visual Studio Tools for Applications 2015, .NET Framework, Visual C++ Redistributable per Visual Studio 2015 e Microsoft Report Viewer 2016 Runtime insieme al software concesso in licenza con il presente documento. Questi componenti sono regolati da accordi separati e dai rispettivi criteri di supporto del prodotto, come descritto nelle condizioni di licenza disponibili nella directory di installazione per ogni componente oppure nella cartella "Licenze" inclusa nel software.  
  
**2.    ULTERIORI REQUISITI DI LICENZA E/O DIRITTI DI UTILIZZO.**  
  
&nbsp;&nbsp;**a.    Codice distribuibile.**  
  
&nbsp;&nbsp;&nbsp;&nbsp;**i.    Diritto di utilizzo e distribuzione. Qualora si attenga alle condizioni che seguono:**  
* Il licenziatario potrà copiare e distribuire il formato in codice oggetto di Microsoft SQL Server Data-Tier Application Framework ("**Codice distribuibile**") nei programmi che sviluppa; e   
* Il licenziatario potrà autorizzare i distributori dei propri programmi a duplicare e distribuire il Codice distribuibile come parte di tali programmi.  
  
&nbsp;&nbsp;&nbsp;&nbsp;**ii.   Requisiti per la distribuzione. Per distribuire il Codice distribuibile, il licenziatario deve**  
* aggiungere rilevanti e significative funzionalità al Codice distribuibile nei programmi del licenziatario;  
* distribuire, per ogni file del Codice distribuibile con estensione lib, solo i risultati dell'esecuzione di tale Codice distribuibile attraverso un linker al programma;  
* distribuire il Codice distribuibile incluso in un programma di installazione solo nell'ambito di tale programma e senza alcuna modifica;  
* far accettare ai distributori e agli utenti finali esterni le condizioni di licenza Microsoft incluse nell'ambito del programma di installazione del software;   
* visualizzare una valida comunicazione di copyright del licenziatario stesso nei suoi programmi;  
* indennizzare, manlevare e difendere Microsoft da ogni e qualsiasi domanda o azione giudiziaria, ivi incluse le spese legali, relative all'utilizzo o alla distribuzione dei programmi del licenziatario.  
  
&nbsp;&nbsp;&nbsp;&nbsp;**iii.  Restrizioni per la distribuzione. Il licenziatario non potrà**  
* modificare le eventuali comunicazioni relative ai copyright, ai marchi o ai brevetti riportati nel Codice distribuibile;  
* utilizzare i marchi di Microsoft nei nomi dei programmi del licenziatario stesso o in modo tale da suggerire che tali programmi provengano o siano riconosciuti in qualsiasi modo da Microsoft;  
* distribuire il Codice distribuibile al fine di essere eseguito su una piattaforma diversa dalla piattaforma Windows;  
* includere Codice distribuibile in programmi dannosi, ingannevoli o illegali;  
* modificare o distribuire il codice sorgente di qualsiasi Codice distribuibile in modo da assoggettare una qualsiasi parte di tale codice alle condizioni di una Licenza esclusa. Per Licenza esclusa si intende qualsiasi licenza che richieda, come condizione per l'utilizzo, la modifica o la distribuzione, che  
* il codice sia divulgato o distribuito nel formato in codice sorgente;  
* altri abbiano il diritto di modificarlo.  
  
**3.    SERVIZI BASATI SU INTERNET.** Microsoft fornisce servizi basati su Internet insieme al software. Microsoft potrà cambiare o annullare i servizi in qualsiasi momento.  Il licenziatario non potrà usare tali dispositivi in alcun modo che possa danneggiarli o pregiudicare il loro utilizzo da parte di altri utenti.  Il licenziatario non può utilizzare i servizi per tentare di accedere in modo non autorizzato a servizi, dati, account o reti con qualsiasi mezzo.  
  
&nbsp;&nbsp;**a.    Elemento di report mappa di SQL Server Reporting Services.** Il software può includere funzionalità per il recupero di contenuti, tra cui mappe, immagini e altri dati, attraverso l'API (Application Programming Interface) delle Mappe di Bing ("API di Mappe di Bing") o un marchio successivo per creare report contenenti dati nella parte superiore delle mappe, immagini aeree e ibride. Se tali funzionalità sono incluse, è possibile utilizzarle per creare e visualizzare documenti statici e dinamici solo in combinazione e attraverso i metodi e i mezzi di accesso integrati nel software. Il licenziatario non potrà copiare, archiviare, memorizzare o creare un database dei contenuti disponibili tramite le API di Bing Maps. Il licenziatario non potrà utilizzare gli elementi elencati di seguito per alcuna finalità, anche se disponibili tramite le API di Bing Maps:  
* le API di Bing Maps per fornire indicazioni/percorsi basati su sensori;  
* dati di traffico stradale o immagini panoramiche (o metadati associati);  
L'uso di Bing Maps è regolato anche dalle condizioni di utilizzo per l'utente finale di Bing Maps specificate all'indirizzo https://go.microsoft.com/?linkid=9710837 e dall'informativa sulla privacy di Bing Maps disponibile all'indirizzo https://go.microsoft.com/fwlink/?LinkID=248686.  
  
&nbsp;&nbsp;**b.**  Questo software è stato progettato per consentire agli utenti di SQL Server Integration Services (SSIS) di (a) spostare dati tra archivi di dati locali e Microsoft Online Services e (b) attivare determinate azioni in Microsoft Online Services. A questo scopo, il software utilizza protocolli Internet per (i) inviare dati, inclusi i dati personali in base a quanto designato dal licenziatario e i dati sulla configurazione del software, a questi servizi e (ii) richiedere dati, inclusi i dati personali in base a quanto designato dal licenziatario e i dati sulla natura e la configurazione di Microsoft Online Services, da questi servizi. Dopo aver configurato il software per comunicare con tali servizi, il licenziatario potrebbe non ricevere avvisi separati quando il software si connette ai servizi.  
  
**4.    COMMENTI E SUGGERIMENTI.** Qualora il licenziatario fornisca un riscontro sul software a Microsoft, conferisce a Microsoft, senza alcun costo aggiuntivo, il diritto di utilizzare, condividere e commercializzare il riscontro in qualsiasi modo e per qualsiasi scopo. Il licenziatario conferisce anche a terzi, senza alcun costo aggiuntivo, eventuali diritti necessari ai loro prodotti, tecnologie e servizi per utilizzare o interfacciarsi con componenti specifici di un software o servizio Microsoft che includa il riscontro. Il licenziatario non fornirà a Microsoft commenti che siano soggetti a condizioni di licenza che impongano a Microsoft di concedere in licenza a terzi il suo software o la sua documentazione, a fronte dell'eventuale inclusione dei commenti nel software o nella documentazione stessa. Tali diritti avranno effetto anche dopo la scadenza del presente contratto.  
  
**5.  COMUNICAZIONI DI TERZE PARTI.** Il software può includere componenti di terze parti con note legali distinte o disciplinati da altri contratti, come eventualmente descritto nel file ThirdPartyNotices fornito con il software.  Anche se tali componenti sono disciplinati da altri contratti, sono applicabili anche le dichiarazioni di non responsabilità, nonché le limitazioni e le esclusioni in relazione ai danni indicate di seguito.  
  
**6.    SOFTWARE .NET FRAMEWORK.** Il software contiene il software Microsoft .NET Framework, che è un componente di Windows. Le condizioni di licenza per Windows si applicano all'utilizzo del software .NET Framework.  
  
**7.    AMBITO DI VALIDITÀ DELLA LICENZA.** Il software non viene venduto, ma è concesso in licenza. Il presente contratto concede al licenziatario solo alcuni diritti di utilizzo del software. Microsoft si riserva tutti gli altri diritti. Nel limite massimo consentito dalla legge applicabile il licenziatario potrà utilizzare il software esclusivamente nei modi espressamente concessi nel presente contratto. Nel far ciò, il licenziatario dovrà attenersi a qualsiasi limitazione tecnica presente nel software che gli consenta di utilizzarlo solo in determinati modi. Il licenziatario non potrà  
  
* divulgare a terzi i risultati di alcuna prova comparativa (benchmarking) relativa al software, a eccezione di Microsoft .NET Framework (vedere le condizioni separate illustrate sopra), senza la preventiva approvazione scritta di Microsoft;  
* aggirare le limitazioni tecniche presenti nel software;  
* decodificare, decompilare o disassemblare il software, fatta eccezione per i casi in cui tali attività siano espressamente consentite dalla legge applicabile, nonostante questa limitazione;  
* eseguire un numero di copie del software maggiore di quello specificato nel presente contratto o consentito dalla legge applicabile, nonostante questa limitazione;  
* pubblicare il software per consentirne la duplicazione da parte di terzi;  
* concedere il software in locazione, leasing o prestito;  
* trasferire il software o il presente contratto a terzi oppure  
* utilizzare il software per fornire hosting di servizi commerciali.  
  
**8.    RESTRIZIONI ALL'ESPORTAZIONE.** Il software è soggetto alle leggi e alle disposizioni in vigore negli Stati Uniti in materia di controllo dell'esportazione. Il licenziatario dovrà attenersi a tutte le leggi e le disposizioni locali e internazionali applicabili al software in materia di controllo delle esportazioni. Queste leggi includono limitazioni circa le destinazioni, gli utenti finali e l'utilizzo finale. Per altre informazioni, vedere www.microsoft.com/exporting.  
  
**9.    AGGIORNAMENTI.** Il software potrebbe installare aggiornamenti automatici che non possono essere disattivati. Con l'utilizzo del software, si accetta di ricevere aggiornamenti automatici senza ulteriori avvisi e si consente a Microsoft di scaricare e installare tali aggiornamenti automaticamente. L'utente accetta di ottenere questi aggiornamenti solo da Microsoft o da origini autorizzate da Microsoft. Per non ricevere gli aggiornamenti software, disconnettere il dispositivo da Internet o disinstallare il software.  
  
**10.   SERVIZI DI SUPPORTO TECNICO.** Poiché il presente software viene fornito "com’è", non è prevista la fornitura di servizi di supporto tecnico da parte di Microsoft.  
  
**11.   INTERO ACCORDO.** Il presente accordo e le condizioni che disciplinano l'utilizzo di integrazioni, aggiornamenti, servizi basati su Internet e servizi di supporto tecnico utilizzati dal licenziatario costituiscono l'intero accordo relativo al software e ai servizi di supporto tecnico.  
  
**12.   LEGGE APPLICABILE.**  
  
&nbsp;&nbsp;**a.    Stati Uniti.** Qualora il software sia stato acquistato negli Stati Uniti, il presente contratto è disciplinato e interpretato esclusivamente in base alla legge dello Stato di Washington e tale legge si applica ai reclami aventi ad oggetto gli inadempimenti contrattuali, indipendentemente dai principi in materia di conflitto di legge. Tutte le altre controversie, incluse quelle aventi ad oggetto la violazione della normativa a tutela dei consumatori, la violazione delle norme in materia di concorrenza sleale e l'illecito extracontrattuale, saranno disciplinate dalla legge dello Stato di residenza del licenziatario.  
  
&nbsp;&nbsp;**b.    Al di fuori degli Stati Uniti.** Qualora il licenziatario abbia acquistato il software in qualsivoglia altro Paese, il presente contratto è disciplinato dalla legge di tale Paese.  
  
**13.   EFFETTI GIURIDICI.** Con il presente contratto vengono concessi alcuni diritti. Al licenziatario potranno essere concessi altri diritti ai sensi della legge del paese di residenza. Il licenziatario potrebbe, inoltre, avere ulteriori diritti direttamente nei confronti del soggetto da cui ha acquistato il software. Il presente contratto non modifica i diritti del licenziatario che la legge del Paese di residenza del licenziatario non consente di modificare.  
  
**14.   ESCLUSIONE DI GARANZIE. Il software viene concesso in licenza "così com'è". L'utente accetta di usarle a proprio rischio. Microsoft non riconosce garanzie o condizioni esplicite. Il presente contratto non modifica eventuali ulteriori diritti dei consumatori o garanzie di legge riconosciuti al licenziatario dalla legge locale. Nella misura massima consentita dalla legge applicabile, Microsoft esclude eventuali garanzie implicite di commerciabilità, idoneità per uno scopo specifico e non violazione dei diritti altrui.**  
  
&nbsp;&nbsp;PER L'AUSTRALIA. Il licenziatario è soggetto alle garanzie di legge previste ai sensi della legge australiana a tutela dei consumatori (Australian Consumer Law) e nessuna disposizione contenuta nelle presenti condizioni influisce su tali diritti.  
  
**15.   LIMITAZIONE DI RESPONSABILITÀ ED ESCLUSIONE DI MEZZI DI TUTELA E DANNI. Il licenziatario può richiedere a Microsoft e ai suoi fornitori il solo risarcimento per i danni diretti nel limite di cinque dollari (USD 5,00). Il licenziatario non potrà richiedere il risarcimento per eventuali altri danni, inclusi i danni consequenziali, speciali, indiretti o incidentali oppure relativi alla perdita di profitti.**  
  
Questa limitazione si applica a  
* qualsiasi questione relativa al software, ai servizi, al contenuto (incluso il codice) sui siti Internet o i programmi di terzi e  
* controversie relative a responsabilità contrattuale, violazioni di garanzia e delle condizioni, responsabilità oggettiva, negligenza o altra colpa nella misura massima consentita dalla legge applicabile.  
  
Tale limitazione si applica anche nel caso in cui Microsoft era informata o avrebbe dovuto essere informata della possibilità del verificarsi di tali danni. La limitazione o l'esclusione di cui sopra potrebbe non essere applicabile al licenziatario in quanto l'esclusione o la limitazione di danni incidentali, consequenziali o di altro tipo potrebbe non essere consentita nel Paese di residenza del licenziatario.  
  
**Nota: poiché questo software viene distribuito in Quebec, Canada, le condizioni di licenza vengono fornite di seguito anche in francese.**  
  
**Remarque : Ce logiciel étant distribué au Québec, Canada, certaines des clauses dans ce contrat sont fournies ci-dessous en français.**  
  
EXCLUSIONS DE GARANTIE. Le logiciel est concédé sous licence « en l’état ». Vous assumez tous les risques liés à son utilisation. Microsoft n’accorde aucune garantie ou condition expresse. Vous pouvez bénéficier de droits des consommateurs supplémentaires dans le cadre du droit local, que ce contrat ne peut modifier. Lorsque cela est autorisé par le droit local, Microsoft exclut les garanties implicites de qualité, d’adéquation à un usage particulier et d’absence de contrefaçon.  
  
LIMITATION ET EXCLUSION DE RECOURS ET DE DOMMAGES. Vous pouvez obtenir de Microsoft et de ses fournisseurs une indemnisation en cas de dommages directs limitée uniquement à hauteur de 5,00 $ US. Vous ne pouvez prétendre à aucune indemnisation pour les autres dommages, y compris les dommages spéciaux, indirects ou accessoires et pertes de bénéfices.  
  
Cette limitation concerne :  
  
toute affaire liée au logiciel, aux services ou au contenu (y compris le code) figurant sur des sites Internet tiers ou dans des programmes tiers et  
  
les réclamations au titre de violation de contrat ou de garantie, ou au titre de responsabilité stricte, de négligence ou d’une autre faute dans la limite autorisée par la loi en vigueur.  
  
Elle s'applique également même si Microsoft connaissait l'éventualité d'un tel dommage. La limitation ou exclusion ci-dessus peut également ne pas vous être applicable, car votre pays n’autorise pas l’exclusion ou la limitation de responsabilité pour les dommages indirects, accessoires ou de quelque nature que ce soit.  
  
EFFET JURIDIQUE. Le présent contrat décrit certains droits juridiques. Vous pourriez avoir d’autres droits prévus par les lois de votre pays. Le présent contrat ne modifie pas les droits que vous confèrent les lois de votre pays si celles-ci ne le permettent pas.
