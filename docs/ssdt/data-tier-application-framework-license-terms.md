---
title: Data-Tier Application Framework - Condizioni di licenza | Microsoft Docs
ms.custom: ''
ms.date: 01/19/2017
ms.prod: sql
ms.prod_service: sql-tools
ms.reviewer: ''
ms.technology: ssdt
ms.topic: conceptual
ms.assetid: 68b76541-ab99-436a-982b-f18c46bc6fe3
author: stevestein
ms.author: sstein
manager: craigg
monikerRange: '>=aps-pdw-2016||=azuresqldb-current||=azure-sqldw-latest||>=sql-server-2016||=sqlallproducts-allversions||=azuresqldb-mi-current'
ms.openlocfilehash: 13c4320a3e571c6680800fac18f9be75674f61ce
ms.sourcegitcommit: 9c6a37175296144464ffea815f371c024fce7032
ms.translationtype: HT
ms.contentlocale: it-IT
ms.lasthandoff: 11/15/2018
ms.locfileid: "51664990"
---
# <a name="data-tier-application-framework---license-terms"></a>Data-Tier Application Framework - Condizioni di licenza
[!INCLUDE[appliesto-ss-asdb-asdw-pdw-md](../includes/appliesto-ss-asdb-asdw-pdw-md.md)]
## <a name="microsoft-software-license-terms"></a>CONDIZIONI DI LICENZA PER IL SOFTWARE MICROSOFT.  
  
**MICROSOFT SQL SERVER DATA-TIER APPLICATION FRAMEWORK**  
  
---  
  
Le presenti condizioni di licenza costituiscono il contratto tra Microsoft Corporation (o, in base al luogo di residenza del licenziatario, una delle sue consociate) e il licenziatario. Leggere le condizioni di licenza. Le condizioni si applicano al software indicato sopra, che include il supporto con cui è stato fornito (se presente). Le condizioni si applicano anche a qualsiasi  
  
- aggiornamento  
- integrazione  
- servizio basato su Internet e  
- servizio di supporto tecnico Microsoft  
  
per il presente software, a meno che a tali prodotti non siano associate condizioni diverse, nel qual caso, prevarranno le condizioni specifiche.  
  
**UTILIZZANDO IL SOFTWARE, IL LICENZIATARIO ACCETTA LE PRESENTI CONDIZIONI. QUALORA IL LICENZIATARIO NON LE ACCETTI, NON POTRÀ UTILIZZARE IL SOFTWARE.**  
  
---  
  
**Qualora il licenziatario si attenga alle presenti condizioni di licenza, disporrà dei diritti indicati di seguito.**  
  
1.  **DIRITTI DI INSTALLAZIONE E DI UTILIZZO.** Il licenziatario potrà installare e utilizzare un numero qualsiasi di copie del software nei dispositivi per progettare, sviluppare e testare i programmi.  
2.  **ULTERIORI REQUISITI DI LICENZA E/O DIRITTI DI UTILIZZO.**  
&nbsp;a.    **Codice distribuibile.**  
&nbsp;&nbsp;i.  **Diritto di utilizzo e distribuzione. Qualora si attenga alle condizioni che seguono:**  
  
    - Il licenziatario potrà duplicare e distribuire il formato in codice oggetto del software ("Codice Distribuibile") nei programmi che sviluppa;  
    - Il licenziatario potrà autorizzare i distributori dei propri programmi a duplicare e distribuire il Codice Distribuibile come parte di tali programmi.  
  
    &nbsp;ii.   **Requisiti per la distribuzione. Per distribuire il Codice distribuibile, il licenziatario deve**  
  
    - aggiungere rilevanti e significative funzionalità al Codice distribuibile nei programmi del licenziatario;  
    - distribuire, per ogni file del Codice distribuibile con estensione lib, solo i risultati dell'esecuzione di tale Codice distribuibile attraverso un linker al programma;  
    - distribuire il Codice distribuibile incluso in un programma di installazione solo nell'ambito di tale programma e senza alcuna modifica;  
    - far accettare ai distributori e agli utenti finali esterni un contratto con condizioni che garantiscano almeno lo stesso livello di tutela definito nel presente contratto;   
    - visualizzare una valida comunicazione di copyright del licenziatario stesso nei suoi programmi;  
    -   indennizzare, manlevare e difendere Microsoft da ogni e qualsiasi domanda o azione giudiziaria, ivi incluse le spese legali, relative all'utilizzo o alla distribuzione dei programmi del licenziatario.  
      
    &nbsp;iii.  **Restrizioni per la distribuzione. Il licenziatario non potrà**  
      
    -   modificare le eventuali comunicazioni relative ai copyright, ai marchi o ai brevetti riportati nel Codice distribuibile;  
    -   utilizzare i marchi di Microsoft nei nomi dei programmi del licenziatario stesso o in modo tale da suggerire che tali programmi provengano o siano riconosciuti in qualsiasi modo da Microsoft;  
    -   distribuire il Codice distribuibile al fine di essere eseguito su una piattaforma diversa dalla piattaforma Windows;  
    -   includere Codice distribuibile in programmi dannosi, ingannevoli o illegali;  
    -   modificare o distribuire il codice sorgente di qualsiasi Codice distribuibile in modo da assoggettare una qualsiasi parte di tale codice alle condizioni di una Licenza esclusa. Per Licenza esclusa si intende qualsiasi licenza che richieda, come condizione per l'utilizzo, la modifica o la distribuzione, che  
    -   il codice sia divulgato o distribuito nel formato in codice sorgente;  
    -   altri abbiano il diritto di modificarlo.  
      
3.  **AMBITO DI VALIDITÀ DELLA LICENZA.** Il software non viene venduto, ma è concesso in licenza. A meno che la legge applicabile non conceda ulteriori diritti, Microsoft si riserva tutti gli altri diritti non espressamente concessi in base al presente contratto, per implicazione, preclusione o altro. Il licenziatario potrà utilizzare il software esclusivamente nei modi espressamente concessi nel presente contratto. Nel far ciò, il licenziatario dovrà attenersi a qualsiasi limitazione tecnica presente nel software che gli consenta di utilizzarlo solo in determinati modi. Il licenziatario non potrà  
  
    -   aggirare le limitazioni tecniche presenti nel software;  
    -   decodificare, decompilare o disassemblare il software, fatta eccezione per i casi in cui tali attività siano espressamente consentite dalla legge applicabile, nonostante questa limitazione;  
    -   eseguire un numero di copie del software maggiore di quello specificato nel presente contratto o consentito dalla legge applicabile, nonostante questa limitazione;  
    -   pubblicare il software per consentirne la duplicazione da parte di terzi;  
    -   concedere il software in locazione, leasing o prestito;  
    -   trasferire il software o il presente contratto a terzi oppure  
    -   utilizzare il software per fornire hosting di servizi commerciali.  
      
4.  **COMUNICAZIONI DI TERZI.** Nel software potrà essere incluso codice di terzi che Microsoft, non i terzi, concede in licenza al licenziatario in base alle condizioni stabilite nel presente contratto. Eventuali comunicazioni per il codice di terzi sono incluse solo a scopo informativo. Inoltre, tutti gli script di terze parti, collegati, chiamati o a cui si fa riferimento in questo software, vengono concessi in licenza dalle terze parti proprietarie del codice in questione, non da Microsoft. Per informazioni, vedere le condizioni di utilizzo di ASP.NET Ajax CDN all'indirizzo https://www.asp.net/ajaxlibrary/CDN.ashx.  
  
5.  **COPIA DI BACKUP.** Il licenziatario potrà eseguire una copia di backup del software. che potrà essere utilizzata esclusivamente per reinstallare il software.  
  
6.  **DOCUMENTAZIONE.** Qualsiasi persona che disponga di accesso valido al computer o alla rete interna del licenziatario può duplicare e utilizzare la documentazione per fini di riferimento interno.  
  
7.  **RESTRIZIONI ALL'ESPORTAZIONE.** Il software è soggetto alle leggi e alle disposizioni in vigore negli Stati Uniti in materia di controllo dell'esportazione. Il licenziatario dovrà attenersi a tutte le leggi e le disposizioni locali e internazionali applicabili al software in materia di controllo delle esportazioni. Queste leggi includono limitazioni circa le destinazioni, gli utenti finali e l'utilizzo finale. Per altre informazioni, vedere www.microsoft.com/exporting.  
  
8.  **SERVIZI DI SUPPORTO TECNICO.** Poiché il presente software viene fornito "com’è", non è prevista la fornitura di servizi di supporto tecnico da parte di Microsoft.  
  
9.  **INTERO ACCORDO.** Il presente accordo e le condizioni che disciplinano l'utilizzo di integrazioni, aggiornamenti, servizi basati su Internet e servizi di supporto tecnico utilizzati dal licenziatario costituiscono l'intero accordo relativo al software e ai servizi di supporto tecnico.  
  
10. **LEGGE APPLICABILE.**  
  
    A.  **Stati Uniti.** Qualora il software sia stato acquistato negli Stati Uniti, il presente contratto è disciplinato e interpretato esclusivamente in base alla legge dello Stato di Washington e tale legge si applica ai reclami aventi ad oggetto gli inadempimenti contrattuali, indipendentemente dai principi in materia di conflitto di legge. Tutte le altre controversie, incluse quelle aventi ad oggetto la violazione della normativa a tutela dei consumatori, la violazione delle norme in materia di concorrenza sleale e l'illecito extracontrattuale, saranno disciplinate dalla legge dello Stato di residenza del licenziatario.  
B.  **Al di fuori degli Stati Uniti.** Qualora il licenziatario abbia acquistato il software in qualsivoglia altro Paese, il presente contratto è disciplinato dalla legge di tale Paese.  
  
11. **EFFETTI GIURIDICI.** Con il presente contratto vengono concessi alcuni diritti. Al licenziatario potranno essere concessi altri diritti ai sensi della legge del paese di residenza. Il licenziatario potrebbe, inoltre, avere ulteriori diritti direttamente nei confronti del soggetto da cui ha acquistato il software. Il presente contratto non modifica i diritti del licenziatario che la legge del Paese di residenza del licenziatario non consente di modificare.  
  
12. **ESCLUSIONE DI GARANZIE. IL SOFTWARE VIENE CONCESSO IN LICENZA "COSÌ COM'È". L'USO DEL SOFTWARE È A RISCHIO ESCLUSIVO DELL'UTENTE. MICROSOFT NON RICONOSCE GARANZIE O CONDIZIONI ESPLICITE. IL PRESENTE CONTRATTO NON MODIFICA EVENTUALI ULTERIORI DIRITTI DEI CONSUMATORI O GARANZIE DI LEGGE RICONOSCIUTI AL LICENZIATARIO DALLA LEGGE LOCALE. NELLA MISURA MASSIMA CONSENTITA DALLA LEGGE APPLICABILE, MICROSOFT ESCLUDE EVENTUALI GARANZIE IMPLICITE DI COMMERCIABILITÀ, IDONEITÀ PER UNO SCOPO SPECIFICO E NON VIOLAZIONE DEI DIRITTI ALTRUI.**  
  
    **PER L'AUSTRALIA. IL LICENZIATARIO È SOGGETTO ALLE GARANZIE DI LEGGE PREVISTE AI SENSI DELLA LEGGE AUSTRALIANA A TUTELA DEI CONSUMATORI (AUSTRALIAN CONSUMER LAW) E NESSUNA DISPOSIZIONE CONTENUTA NELLE PRESENTI CONDIZIONI INFLUISCE SU TALI DIRITTI.**  
  
13. **LIMITAZIONE DI RESPONSABILITÀ ED ESCLUSIONE DI MEZZI DI TUTELA E DANNI. IL LICENZIATARIO AVRÀ DIRITTO A OTTENERE DA MICROSOFT E DAI SUOI FORNITORI SOLO IL RISARCIMENTO PER I DANNI DIRETTI NEL LIMITE DI CINQUE DOLLARI (USD 5). IL LICENZIATARIO NON POTRÀ RICHIEDERE IL RISARCIMENTO PER EVENTUALI ALTRI DANNI, INCLUSI I DANNI CONSEQUENZIALI, SPECIALI, INDIRETTI O INCIDENTALI O RELATIVI ALLA PERDITA DI PROFITTI.**  
  
Questa limitazione si applica a  
  
-   qualsiasi questione relativa al software, ai servizi, al contenuto (incluso il codice) sui siti Internet o i programmi di terzi e  
-   controversie relative a responsabilità contrattuale, violazioni di garanzia e delle condizioni, responsabilità oggettiva, negligenza o altra colpa nella misura massima consentita dalla legge applicabile.  
  
Tale limitazione si applica anche nel caso in cui Microsoft era informata o avrebbe dovuto essere informata della possibilità del verificarsi di tali danni. La limitazione o l'esclusione di cui sopra potrebbe non essere applicabile al licenziatario in quanto l'esclusione o la limitazione di danni incidentali, consequenziali o di altro tipo potrebbe non essere consentita nel Paese di residenza del licenziatario.  
  
**Nota: poiché questo software viene distribuito in Quebec, Canada, alcune delle condizioni di licenza vengono fornite di seguito anche in francese.**  
  
**Remarque : Ce logiciel étant distribué au Québec, Canada, les termes de cette licence sont fournis ci-dessous en français.**  
  
-   **EXCLUSIONS DE GARANTIE. Le logiciel est concédé sous licence « en l’état ». Vous assumez tous les risques liés à son utilisation. Microsoft n’accorde aucune garantie ou condition expresse. Vous pouvez bénéficier de droits des consommateurs supplémentaires ou de garanties statutaires dans le cadre du droit local, que ce contrat ne peut modifier. Lorsque cela est autorisé par le droit local, Microsoft exclut les garanties implicites de qualité, d'adéquation à un usage particulier et d'absence de contrefaçon.**  
  
    **POUR L'AUSTRALIE – La loi australienne sur la consommation (Australian Consumer Law) vous accorde des garanties statutaires qu'aucun élément du présent accord ne peut affecter.**  
  
-   **LIMITATION ET EXCLUSION DE RECOURS ET DE DOMMAGES. Vous pouvez obtenir de Microsoft et de ses fournisseurs une indemnisation en cas de dommages directs limitée uniquement à hauteur de 5,00 $ US. Vous ne pouvez prétendre à aucune indemnisation pour les autres dommages, y compris les dommages spéciaux, indirects ou accessoires et pertes de bénéfices.**  
  
    Cette limitation concerne:  
      
   - toute affaire liée au logiciel, aux services ou au contenu (y compris le code) figurant sur des sites Internet tiers ou dans des programmes tiers et  
- les réclamations au titre de violation de contrat ou de garantie, ou au titre de responsabilité stricte, de négligence ou d’une autre faute dans la limite autorisée par la loi en vigueur.  
  
Elle s'applique également même si Microsoft connaissait l'éventualité d'un tel dommage. La limitation ou exclusion ci-dessus peut également ne pas vous être applicable, car votre pays n’autorise pas l’exclusion ou la limitation de responsabilité pour les dommages indirects, accessoires ou de quelque nature que ce soit.  
  
  
