---
title: MSSQLSERVER_2579 | Microsoft Docs
ms.custom: ''
ms.date: 04/04/2017
ms.prod: sql
ms.reviewer: ''
ms.technology: supportability
ms.topic: language-reference
helpviewer_keywords:
- 2579 (Database Engine error)
ms.assetid: 8f929d69-8eb4-4fe9-be52-b9680a7820db
author: MashaMSFT
ms.author: mathoma
manager: craigg
ms.openlocfilehash: 17c42f4c43245e8a39251d765f29c378d8cf9d19
ms.sourcegitcommit: 3026c22b7fba19059a769ea5f367c4f51efaf286
ms.translationtype: HT
ms.contentlocale: it-IT
ms.lasthandoff: 06/15/2019
ms.locfileid: "63046346"
---
# <a name="mssqlserver2579"></a>MSSQLSERVER_2579
[!INCLUDE[appliesto-ss-xxxx-xxxx-xxx-md](../../includes/appliesto-ss-xxxx-xxxx-xxx-md.md)]
  
## <a name="details"></a>Dettagli  
  
|||  
|-|-|  
|Nome prodotto|SQL Server|  
|ID evento|2579|  
|Origine evento|MSSQLSERVER|  
|Componente|SQLEngine|  
|Nome simbolico|DBCC_EXTENT_OUT_OF_RANGE|  
|Testo del messaggio|Errore di tabella: l'extent ID_P nell'oggetto con ID ID_O, ID di indice ID_I, ID di partizione ID_PN, ID di unità di allocazione ID_A (tipo TYPE) è oltre l'intervallo consentito per questo database.|  
  
## <a name="explanation"></a>Spiegazione  
*P_ID* è l'ID di pagina del form *(filenum:pageinfile)* . Il valore *pageinfile* di questo extent è maggiore della dimensione fisica del file (*filenum)* del database. L'extent è contrassegnato per l'allocazione in una pagina IAM con l'ID di unità di allocazione indicato.  
  
## <a name="user-action"></a>Azione dell'utente  
  
### <a name="look-for-hardware-failure"></a>Individuare errori hardware  
Eseguire gli strumenti di diagnostica hardware e risolvere eventuali problemi. Esaminare inoltre il registro di sistema di [!INCLUDE[msCoName](../../includes/msconame-md.md)] Windows e il registro delle applicazioni, nonché il log degli errori di [!INCLUDE[ssNoVersion](../../includes/ssnoversion-md.md)] per stabilire se l'errore è dovuto a un problema hardware. Risolvere tutti i problemi relativi all'hardware indicati nei log.  
  
In caso di problemi persistenti che provocano il danneggiamento dei dati, provare a sostituire i vari componenti hardware per isolare il problema. Verificare che nel sistema non sia abilitata la memorizzazione nella cache in scrittura sul controller del disco. Se si ritiene che il problema sia dovuto alla memorizzazione nella cache in scrittura, rivolgersi al fornitore dell'hardware.  
  
Infine, potrebbe essere conveniente passare a un nuovo sistema hardware. A tale scopo può essere necessario riformattare le unità disco e reinstallare il sistema operativo.  
  
### <a name="restore-from-backup"></a>Eseguire un ripristino da backup  
Se il problema non è correlato all'hardware ed è disponibile un backup valido noto, ripristinare il database dal backup.  
  
### <a name="run-dbcc-checkdb"></a>Eseguire DBCC CHECKDB  
Se non è disponibile un backup valido, eseguire DBCC CHECKDB senza la clausola REPAIR per determinare l'entità del danno. Verrà automaticamente suggerita la clausola REPAIR da usare. Eseguire quindi DBCC CHECKDB con la clausola REPAIR appropriata per correggere il database.  
  
> [!CAUTION]  
> Se non si è certi dell'effetto prodotto sui dati dall'esecuzione di DBCC CHECKDB con la clausola REPAIR, contattare il personale del supporto tecnico prima di eseguire l'istruzione.  
  
Se l'esecuzione di DBCC CHECKDB con una clausola REPAIR non consente di risolvere il problema, contattare il personale del supporto tecnico.  
  
### <a name="results-of-running-repair-options"></a>Risultati dell'esecuzione delle opzioni REPAIR  
L'esecuzione dell'istruzione REPAIR determina la deallocazione dell'extent dalla pagina IAM.  
  
> [!CAUTION]  
> L'operazione di correzione può comportare la perdita di dati.  
  
